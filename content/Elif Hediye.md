Merhaba Elif. Bu notu, eğer aklımda canlandırdığım gibi sana ulaştırdıysam söylemişimdir, okumanı **istemiyorum.** Ben, son derece pislik biri olduğum için isteğini yerine getiriyorum fakat tabii ki olabilecek en Ömer şekilde yapıyorum bunu. Bu not, canını yakmak için yazılmadı fakat kesinlikle hoşuna gitmeyecek şeyler var. Bu yüzden de okumanı tavsiye etmiyorum.  

İçeriğe geçmeden önce birkaç uyarım olacak.  

1. Burada yazılanlar, objektif olmak için oldukça çabalasam da muhtemelen olamadığım için, benim kendi görüşlerim. Gerçekliği yansıtmıyor olabilirler. Fakat hissettiklerim bunlar.  
2. Ben, yazı yazarken, yazdığını tekrar okuyan ve gözden geçiren biri değilim. Yaptığım hatalar olacaktır. Özellikle de tekrar ettiğim yerler olacaktır. Bunlar için özür diliyorum.  
3. Aklıma gelenleri yazdığım için bir bütünlük bekleme. Fakat bil ki elimden geldiğince güzel bir şekilde düzenlemeye çalıştım ve formatını buna göre ayarladım.  

## Olayların Başlangıcı ve Çıkışı  

Şimdi bu olayların nasıl ortaya çıktığından tam emin değilim fakat kafamda hep "Sahil Olayı" olarak adlandırdığım şey kalmış. Kerem, sen, ben, ve Abdülkadir'in olduğu o gün, gerçekten bizi çok üzdün. Sebelerini kısaca sıralamak gerekirse:  

1. Telefonu, Kerem'in elinden almaya çalışmak, gayet aşağı bir şeydi. "Siz bana veriyor musunuz?" gibi bir şey dediğini hatırlıyorum. Net olayım, örnek ile konuşayım. Kerem'lerde, salonda, kapının hemen önündeki koltuğun üzerinde, üstüme çıkıp telefonumu aldığınızı ve bana göstermeden bir şeyler yaptığınızı biliyorum. Yani, evet, biz sana kesinlikle veriyoruz. Ben, altıma sıçtığım halde sana veriyordum telefonu. Ama sen, orada, bize vermedin. Bunun devamını [[Elif Hediye#Berkay]] kısmında daha detaylı anlatacağım.  
2. Olaydan sonra, sen bizim kalbimizi kırdığın halde, bize trip atıp, ben kendim giderim moduna girmen çok gereksiz ve saçmaydı. Seni orada asla bırakmayacak olmamızın dışında, Abdülkadir sana telefonunu teslim etmişken, sen, bizim elimizden telefon almaya çalıştın - aldın da - sonra da bize trip attın. Ki bu, bence, kabul edilebilir değil.  
3. Bunların dışında, özellikle bana karşı, benim hiç beğenmediğim bir hissiyat verdin. Ben, sana verdiğim değeri, açıklığı, özveriyi, o gün, senden bekledim ama sen vermedin. Benim, senin için yaptığım onca şey varken, senin de 5 dakikalığına, bir telefonu vermeni beklerdim. Ama yapmadın. Ben, sana gösterdiğim sevginin karşılığını alamadım gibi hissettim.  

Fakat bu olaylar olurken, bazı haklı olduğunu düşündüğüm eleştirilerin de olmadı değil tabii. Kerem ile olan "yakınlığımızın" senle oluşamamasını dile getirdin. Bahsettiğin sebepler katiyen doğru olmasa da vardığın sonuçta kesinlikle haklılık payın vardı. Ben, tabii ki oturup neler olduğunu düşündüm ve bu sıkıntıya çözüm aradım.  

> [!INFO] Sonradan bu paragrafta neyden bahsettiğim tam olarak anlaşılmıyor gibi hissettim. Anlatıyorum.  
> Bahsettiğim şey, Kerem ve benim, birbirimizin hayatı hakkında oldukça fazla bilgi sahibi olmamız fakat senin, bizim birbirimize olan bu etkileşimi hissedememen ve aynı yakınlığımızın olmadığını düşünmen.  

## Gelişme  
Burası ne kadar uzun olacak emin değilim ama benim en üzüldüğüm kısım burası. Bu kısımda, madde madde neler olduğunu anlatacağım. Aralarda, açık olmak için ekstra birkaç bilgi verebilirim.  

Şimdi, benim en çok canımın sıkıldığı yerlerden biri, hemen yukarıdaki kutucukta bahsettiğim, senin bu şekilde hissediyor olma durumu. Haklı olduğun nokta şu ki evet, biz, sana kıyasla daha çok bilgi alışverişi yapıyoruz. Fakat bu, seni istemediğimiz / anlatmadığımız için değil. Biz, özellikle Discord üzerinden, çok fazla görüşüyoruz. Bu görüşmelerimiz sonucunda, ister istemez, daha fazla şey paylaşıyoruz. Tabii ki bu durum, sana bir şey söylemek istemediğimiz için gerçekleşmiyor. Birbirimizin hayatında, bir şeyeler olurken daha fazla bulunduğumuz için "denk geliyoruz". Bu yüzden de daha çok bilgi sahibi oluyoruz. Üstüne, birbirimizin hayatındaki diğer kişiler ile iletişim kurmaya gayret ediyoruz. Harun başta olmak üzere, Seçil ve diğerleri ile ben vakit geçirmeye çalışıyorum. Bu yüzden de bir şeyler olurken çok daha fazla bir arada oluyoruz.  

Sen, biz bunları yaparken, kendi arkadaşların ile takılmayı seçtin. Hatta bunu en çok hissettiğim yer ve zaman şuydu: ben ve Kerem, senin okulunun önüne geldik, sanırım seni almak içindi. Arkadaşlarından bir tanesi bile bizim yanımıza gelmedi. Biz okula giremiyorduk tabii ki, fakat onlar, bir dışarı çıkıp bize selam verelim bile demediler. Şimdi bu birkaç şeklide çekilebilir.  

1. Arkadaşların bizimle görüşmek istemiyor. Anlaşılabilir bir durum fakat bir o kadar da ilginç. Ben, sevdiğim ve değer verdiğim herkesin hayatındaki önemli insanlar ile görüşmeye çalışıyorum çünkü biliyorum ki benim için önemli olmasa da o insanlar, benim değer verdiğim kişi için önemliler. Yani arkadaşların, eğer sana değer veriyorlarsa, ve sen de bize değer veriyorsan tabii ki, bence sadece tanışmak için bile olsa gelebilirlerdi.  
2. Arkadaşların, bizim kim olduğumuzu bilmiyor. Bu daha olası geliyor ama nedense korkunç. Biz, senin hayatında bir yer kaplıyorsak, bir noktada, arkadaşlarının da haberi olur diye düşünüyorum. Benim hayatıma yeni katılan biri, ikinci günden Kerem'i ve seni tanıyor çünkü en ufak bir hikayede bile isminiz geçiyor ve kim olduğunuzu anlatıyorum. Eğer arkadaşların, bizim kim olduğumuzu bilmiyorlarsa, bu, bence, senin bizi anlatmadığın anlamına geliyor. Bu da, dolaylı yoldan, senin hayatında çok yerimiz yokmuş hissiyatı verdiği için beni üzüyor.  
3. Sen, kasıtlı olarak arkadaşlarının gelmesini istemedin. Nedense bu olasılık, aralarında en mantıklı olan gibi geliyor. Ki bu da korkunç tabii ki. Sen, şu anda anlayamadığım bir sebepten, ilerleyen yerlerde değinmem lazım buna, arkadaşların ile bizi görüştürmek istemiyorsun. Buraya bir ek yapacağım.  

> [!TIP] Arkadaşlarının yanında farklı bir personan olabilir.  
> Ben, arkadaşlarımın yanında, ailemin yanında davrandığım gibi davranmıyorum. İş arkadaşlarımın yanında da keza öyle. Onların yanında farklı bir Ömer'im. Sen de benzer şekilde, arkadaşlarını yanında farklı bir kişilik sahibi olabilirsin. Bir şey demiyorum. Fakat bundan bizim haberimiz yoksa, ve arkadaşların ile bu yüzden görüşmemizi istemiyorsan, bu yine beni çok üzer.  

Ben, bunlar olurken, senin yaptığın eleştiriye çözüm aramaya devam ediyordum. Tabii ki böyle bir sorunu çözmek (sana, hayatımızda olan şeyler konusunda daha iyi bilgi vermekten bahsediyorum) üç dakikalık iş değil. Yüzlerce saat çalışıp, yep yeni, senin kullanabileceğin bir sistem üzerinde çalışıyordum.  

### Notion ve İlgili Olaylar  
Notion, hiç duydun mu bilmiyorum, bir not alma uygulaması. Çok güzel bir uygulama aslında, tavsiye ederim. Sen, bizim hayatımız hakkında yeterince bilgi edinemiyorsun diye ben, Notion üzerinden, özellikle senin *çok rahat bir şekilde bakabileceğin ve erişebileceğin, hayatım ile alakalı bütün güncel bilgileri tutan bir web sayfası hazırladım.* Tabii bunlar olurken senin çok haberin yoktu. Ben, o kadar saatimi verdim, bütün hayatımı oraya nasıl entegre edebilirim, bu sayede sen, Discord'da olmasan bile nasıl olan bitenlerden haberdar olabilirsin diye düşündüm, uygulamak için defalarca metod denedim ve başardım. Bu noktada, yaptığım şeyi, yanı haklı eleştirinin elimden gelen çözümünü, sana sunmaya hazırdım. Planımı yaptım, sana nasıl anlatacağımı düşündüm, sistemi en kullanışlı hale getirmek için tek bir link haline getirdim - tek yapman gereken linke tıklamak olacaktı - ve size, bu yaptıklarımı anlatmak için **büyük bir heyecan ile** geldim. Uygun ortamı kolladım, yüzlerce saatlik emeğimi göstermeye hazırdım.  

*Fakat sen, cümle içerisinde "Discord" geçirdiğim için ne yaptığıma bakmayı kabul etmedin ve istemiyorum dedin.*  

Bunun benim kalbimi ne kadar kırdığını tahmin etmeni bile istemiyorum. Ama çok koydu.  

Bundan sonra, ben, yanlışlık oldu herhalde diye, belki de o gün modu yoktu diye, yaklaşık 3 defa daha size geldim, ve derdimi anlatmaya çalıştım. Bir keresinde Abdülkadir lafı geçti diye kabul etmedin. Bir kere "ben onla uğraşamam" tarzı bir şey dedin ve bakmadın. Bir kere daha bir şey oldu ama hatırlamıyorum.  

Sorununa çözüm olarak hazırladığım, yüzlerce saatlik emeğim, bir hiç uğruna (Discord lafı geçti diye cümle içerisinde mesela) piç oldu. Peki dedim, herhalde ben onun istedi şekilde çözemedim, ben hata yaptım, başka bir şekilde çözmeye çalışırım dedim. Fakat sonra, aşağıda sıraladığım olaylar, üst üste gelmeye başladı ve gerçekten anladım ki bunun pek de benle alakası yokmuş.  

### Sıralı Olaylar Listesi  
##### Disney+ Profil Fotoğrafı Olayı  
Sen, Disney+'da, ki bomboş bir şey olduğunu cümle alem biliyor. Seçil ve Kerem "çift fotoğrafı" koydu diye (ki onlar koymadı, ben karar verdim ve ben koydum diye hatırlıyorum) sinirlenip, kendi başına bir fotoğraf koydun. Bu kadar saçma bir şekilde davranıp, umurunda olmayan bir fotoğraf için böyle bir şey yaptın.  

##### Instagram'da Aşırı Gezmen  
Ben, senin ayağına gelmişken, bir şeyler anlatmaya çalışıyorken (bu anlatmaya çalıştığım şeyler de öyle küçük şeyler değildi) sen, yüzüme bakmayıp Instagram'da geziyordun.  

##### TOGA Anahtar Kelimesi  
Çok eminim ki şu anda bile bilmediğin fakat sana derdimi anlatabilmek için birden en az 3-4 kere uğraştığım bir şey bu. Ne olduğundan burada bahsetmeyeceğim, bu notun konusu değil fakat yine senin, bana yaptığın bazı eleştirileri düzeltebilmek için oluşturduğum, tek yapman gereken şey yaklaşık 2 dakikalık bir okuma yapman gereken bir şey bu.  

Ve sen, sadece linke tıklayıp okuma bile yapmadın. 2 dakikanı alacak, kısacık bir okumayı yapmadın. Defalarca kere link attım, okumanı tavsiye ettim ama yapmadın.  

##### Sticker Olayı  
Sen, bana sticker yapacaktın. Sticker'ları ben sana gönderdim. notuma göre 1.5 ay kadar beklemişim yapman için. Ve sen yapmamışsın. Yine olay büyük bir olay değil aslında fakat yapacağını düşündüm, beklentiye girdim ve yerine getirmemen beni üzdü.  

> [!NOTE] Buradaki hiçbir olay, büyük bir olay değil fakat üst üste gelince beni çok rahatsız eden olaylar.  

##### Abdülkadir'in Doğum Günü Kutusu  
Abdülkadir bir çocuk. Bu olaylar olduğunda lise 1 ya da 2'ye giden, ahlaki gelişimini tamamlayamamış, *tam bir çocuk.* Olayın ne olduğundan bağımsız, ki olayın senle ya da benle alakası bile yok (bahsettiğim olay o kadar önemsiz ki bunlar olurken sen, olayın ne olduğunu bile hatırlamıyordun) fakat sen ona kin tuttun. Ki kin tutmanı anladım diyelim. Lise çağındaki bir çocuğa yaptığı bir hatadan dolayı sinirlisin diyelim, ben gelmişim ve senden bir şey rica ediyorum. Minnacık bir kutu istiyorum senden, ve sen, *ve sen*, üç kuruşluk kutuyu, ikinci şahısa kızdın diye **bana vermedin**. Vermemek hakkındır. Fakat bu o kadar kırdı ki beni. Kim olursa olsun, ben olsam, sadece sen istedin diye bile verirdim. Sen ise, hatırlamadığın bir olay yüzünden kin tuttuğun lise çocuğundan, 5 liralık ürünü sakındın. Kininden, nefretinden bunu yapmamalıydın. Hele benim rızam işin içerisindeyken, katiyen yapmamalıydın.  

##### Son Görüldü Meselesi  
Bu mesele, diğerlerinin arasında, Ömer olarak beni en çok etkileyen şeylerden birisi. Ben, DEFALARCA, grupta, sesli olarak, yüz yüze, sizlere "Son Görüldüyü açmanızın", benim için ne kadar önemli bir şey olduğunu anlattım. Açık açık, açmanızı da söyledim. Hatta o kadar fazla kere söyledim ki artık bir noktada gerçekten yüzüm kızardı. Kerem, bu özellik ona geldiği gün açtı. Ben söylemedim bile diye hatırlıyorum. Sen, özellik gelmeden önce de sana söylememe, bunun benim için çok önemli bir şey olduğunu ifade eteme rağmen açmadın. Ki bu, şu anda da söylüyorum, benim için çok önemli bir şey. Hatta şöyle diyeyim: Seçil, ben hiç ona bir şey dememe rağmen, hiç ağzımı açmama rağmen, benden habersiz, bana son görüldüsünü açmış. Seçil bunu ağzımı açmadan yapabiliyorsa, sen, 40 kere söylediğim halde yapabilirsin diye düşünüyorum.  

##### Bize Anlatmadığın ve Benim Not Aldığım Şeyler  
Şimdi, bu kısımda, bana anlatmanı istediğim fakat anlatmadığın şeyleri kısaca derledim. Bunlar hakkında kısa kısa notlar almışım fakat çok detay yazmamışım.  

Yeni bir iş teklifi almışsın fakat bunu, ben, yanlış hatırlamıyorsam, Anneannem'den duydum. Bu beni üzer.  

Ailen ile birlikte tatile gitmişsin. Git, ne kadar güzel tabii. Fakat bundan bana hiç bahsetmemişsin.  

Arkadaşlarının bildiği birçok şeyi biz bilmiyoruz. Bilmediğimiz için neler olduğununu yazamıyorum fakat net bir şekilde, arkadaşların, bizden daha çok biliyor hayatında olan bitenleri. Burada ekstra bir şey yazmak istiyorum. Evet, arkadaşlarının, bizden daha fazla bilgiye sahip olması tabii ki olağan bir durum. Ben bunu yadırgamıyorum. Arkadaşların, hayatında bir şeyler olurken, tıpkı Kerem ile benim ilişkimde olduğu gibi, senin hayatında var olabilirler. Bunda anormal bir durum yok. Fakat onların bildiği şeyleri ben bilmeye çalışınca, sorunca, ileride devam daha detaylı gireceğim şekilde davranmaya başlıyorsun. Bize söylemiyorsun, anlatmıyorsun. Garipsediğim bu durum. Arkadaşlarının bizden çok bilmesi değil, bize anlatmaman.  

Bana haber vermeden, bir anda yüzmeye başlamışsın. Bu da beni üzmüş.  

##### Diğer Küçük Olaylar  
Ben bu olayı silmişim fakat 2022 yılının doğum günü zamanında oldu diye hatırlıyorum. Tam hatırlamıyorum olayı, eminim yanlış anlatacağım ama kafamda birleştirebildiğim kadar anlatayım. Sen, bana bir ayna attın. Bunu alabilirsin diye. Ben de ona benzer aynalara bakıyordum. Sen, büyük olmasını özellikle belirtmiştin diye hatırlıyorum. Ben, senin attığından daha büyük olanını buldum ve sana attım. Sen de "Ben sana istediğimi attım." dedin ve bir mini-trip attın. Ki anlam veremedim. Daha büyük istediğini belirttiğin için daha büyük olanı almaya çalıştım ama bana bunu diyip cevap vermedin.  

Benle bir gün buluşma teklif ettin. Ben de tamam dedim. Sonra, başka bir arkadaşım ile buluşuyorum diyip gelmedin.  

Beni en çok üzen şeylerden birisi de "Tier List" mevzusu. Ben, hayatımda, değer verdiğim insanların değer verdikleri insanların kim olduklarını bilmek istiyorum. Bu yüzden de onlardan, Tier List tutmalarını istiyorum. Önemsediğim herkese, sırası ile yaptırmaya çalışıyorum bunu. Sana sıra geldiğinde, arabadaydık, hatırlıyorum, 2 dakikada yaptın ki böyle bir şey için *aşırı kısa bir süre*. İçerisinde ya biz, ya da ailen bile yoktu. Hayatında önemsediğin herkesi yaptığın bir listede, ailenin olmaması, gerçekten imkansızdı. Biz de bunu belirttiğimizde, yapmış olduğun listeyi sildin. Yerine, "bir daha bok yaparım :)" yazdın. Ve arkana bile bakmadın. Referans olsun diye belirteyim, Harun, Seçil ve Abdülkadir, ki bunlar sana kıyasla umursamadığım insanlar, hepsi, üzerlerinde sana kıyasla, kat be kat vakit harcadıkları listelerini hazırlayıp bana verdiler. Senin "bir daha bok yaparım :)" yazın, şu güne dek, hâlâ, benim, senin Tier List dosyamda duruyor.  

Kuzen.exe'de yaptığımız bir konuşma sırasında, yurt dışına çıkmak ile ilgili bir şeylerden bahsetmişsin. Ben de bunun ne kadar pahalı bir şey olduğunu, Benim için ne kadar pahalı olabileceğini söyledim. Bu yüzden de mantıksız olduğunu söyledim. Sen de, yine, trip attın ve "Tamam" yazdın.  

> [!QUESTION] Referans için Dubai ile ilgili bilgiler:  
> Annem ile Dubai'ye gitme planım, ki hatırlatırım yaklaşık 2 gün falan sürüyor. Vize neredeyse ücretsiz. Pasaportlar, biletler dahil yaklaşık 15.000 TL tutacak gibi duruyordu. Senin istediğin bir haftalık tatil, en iyi şartlarda bile bunun en az iki katı tutar. Ki bu, benim, kolay kolay verebileceğim bir para değil. Senin de verebileceğin bir para değil. Ama bunu söylediğimde, trip yedim.  

İstanbul Üniversitesi'ne girdiğini, bana söyledin ve çok net hatırlıyorum. Telefonda, "İlk sana haber verilmesini istiyorsun, ilk seni aradım." dedin. Ne demek istediğimi bu kadar yanlış anlamış olmana inanamadım. Benim için ilk haber vermekten kastım, katiyen her şey sonuçlandıktan sonra haber vermen değildi. Bu şekilde anlayabilmiş olmanı hâlâ çözemiyorum. Benim için önemli olan, bu olayların ilk başındayken, yani üniversite başvurusu yapmak istiyorken bana haber vermekti. Bu sayede, işin en başından itibaren seni destekleyebilirdim. Sen ise, sadece sonucunu bana ilk haber vermeyi tercih ettin ki bu, benim için tamamen saçmalık! Eğer ben, işin en başından itibaren yoksam, yardımcı olamadıysam, bilgim yoksa, her şey olup bittikten sonra öğrenmem, benim hiç işime yaramıyor ki! Bunu görememiş olmanı anlayamıyorum. Benim, bu "ilk bana haber ver" mevzusundaki amacım, olabilecek en erken tarihte haberdar olmam ki yardımcı olabileyim. Bu değildi.  

###### Psikolojik Durumun ile İlgili Minik Olaylar  
Bir gün, bir baktım, Instagram'ında "Şu koskoca dünyada tek başımayım sanki. Sesim mi çıkmıyor, duymamazlıktan mı geliyolar bilmiyorum." yazan bir görsel paylaşmışsın. Bu görseli paylaşmadan birkaç hafta önce, bana, "Bana zaman ver, rahat bırak." gibisinden bir cümle söylediğin için ben, seni darlamayı bıraktım, istediğin yeri ve zamanı sana verebilmek için geri çektim kendimi. Nefes alabilmeni istiyorum çünkü. Ama sonra bu post'unu görünce dağıldım. Kendini yalnız hissediyorsan, neden beni ittirdin anlamadım. Ama tahmin ediyorum ki ben, aradığın şeyleri veremedim sana. Ki normaldir. Duygusal biri değilim. Fakat bunu bana bu şekilde ifade etmeni beklerdim. Beni itip, yalnızım demen beni çok üzdü. Oysaki ben, senin sesini duymaya çalışıyordum.  

Bunlar olurken, ben, aramızdaki ilişkiyi çözmeye çalışırken, ne yaptıysam hata olarak algılandı. Elimden gelen her şeyi yapmama rağmen, cümle içerisinde istemediğin birinin ismi geçti diye, ben suçlu oldum. Beni dinlemek istemedin. Sana tekrar yaklaşabilmek, ilişkimizi düzeltmek için elimden geleni yaptım ama her seferinde beni, benle alakalı olamayan sebeplerden dolayı ittin. Bu, senin kendi psikolojin de oldu, üçüncül şahıslar da oldu. Bunla birlikte, beni en çok etkileyen konuya geçiyorum artık.  

#### "Ben, Sizin Gibi Her Şeyi Anlatamam."  
Bana, nerede olduğunu unuttum ama, böyle bir cümle kurdun. Ne bir şekilde hatırlıyorum, aşırı kırıldım, anlam veremedim. Hala da aynı şeyleri hissediyorum. Neden olduğunu söylemedin bu cümleden sonra. Ki sordum diye hatırlıyorum. Kendi kendine karar vermişsin, bize her şeyi anlatamayacağına. Sonra da bize, biz sana bir şeyler anlatmıyoruz diye trip atıyorsun. Bunu yaparken, açık bir şekilde bizden bir şeyler saklıyorsun. Ben, ısrarla sana ulaşmaya çalışırken, hayatındaki şeyleri öğrenmeye, yardımcı olmaya çalışırken, beni ittiriyorsun ve eşit olamayacağımızı söylüyorsun. Ki kanımca, bana, hayatında olup bitenleri anlatmaman için hiçbir sebep yok. Sen, bunu dedikten sonra ben, oturdum ve düşündüm. Acaba dedim hareketlerini kısıtladım da o yüzden mi bana anlatmıyor? Acaba sırlarına ihanet mi ettim? Fakat ben bunların hiçbirini yapmadım diye düşünüyorum. Buna rağmen, senin, bana, hayatında olup bitenleri anlatmamana sebep olacak ne oldu hâlâ çok merak ediyorum. Çözemedim.  

## Berkay  
Evet, şimdi bariz konuya gelelim. Berkay ile olan ilişkini, neden olduğu bilinmez bir şekilde, bizden gizli tutmayı tercih ettin. Şu güne dek, hâlâ bir fikrimiz yok. Neler oldu? Ne yaptınız? Neden bizden gizli tutuldu bu? Ben, sana, olan şeyleri söylememene sebep verecek ne yaptım? Sırrını bir başkasına mı söyledim? Berkay'ı mı dövdüm? Bunu okurken, "O seni döver." dediğini duydum, duymadım sanma... Bu yaptığın şey, katiyen kabul edilebilir değildi. Aramızdaki sıkı ilişki, bunu hak etmiyordu. Resmen olan bitenleri bizden gizledin. Ben, her şeyimi sana anlatmışken, [[Elif Hediye#"Ben, Sizin Gibi Her Şeyi Anlatamam."]] kısmında olduğu gibi, bizden sakladın ve söylemedin. Ben, kardeşimin, ikinci erkek arkadaşı ile ne yaptığını bilmiyorum. Hatta o kadar bilmiyorum ki belki erkek arkadaşı bile değildir.  

DAHASI! Bu ikinci yaşanan şey. Bundan önce bir Efe olayı yaşandı. Onda da, bok varmış gibi, benim haberim yoktu, benden olayları sakladın. Ki bu durum kalbimde açık yara bıraktı. Hâlâ tamir olmadı. Bir de Berkay'ı ekledin.  

## Sonuç  
Yaklaşık 2800 kelime yazı yazmışım bu noktaya kadar. Bu, istediğin not muydu emin değilim. Bence değildi. Fakat eminim ki benden de güzel bir şey beklemedin. Bok gibi bir şey vermemi bekliyordun, ben de elimden gelen en bok şeyi, bu yazıyı teslim ettim sana. Eğer her şey yolunda gittiyse, ki muhtemelen istediğimi yapmışımdır. Bu yazıyı bir web sitesi üzerinde görüntülüyorsun ve zarfın içerisinden bir QR kod çıktı. Eğer bunlar olmadıysa, kafana takma.  Ama umarım bu şekilde gerçekleşmiştir.  