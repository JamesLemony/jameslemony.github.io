## Countable Nouns  
Countable Nouns, başka bir deyişle "sayılabilir" isimler, İngilizcedeki temel iki isim türünden biridir. Adlarından da anlaşılabileceği gibi, sayılabilir isimler, isimlerin (kitap, masa, kalem) sayılabilir olduğu zaman kullanılır. Sayılabilir isimler, kendi içlerinde ikiye ayrılır.  

#### Singular Nouns  
Tekil isimler, tek olan, sayılabilir bir isimden bahsederken kullanılır. "Baby, balloon, book, toy" gibi isimler, Singular Noun örnekleri olarak verilebilir.  

#### Plural Nouns  
Çoğul isimler, birden fazla, sayılabilen isimden bahsederken kullanılır. "Babies, balloons, books, toys" gibi isimler, Plural Nouns örnekleri olarak verilebilir.  

##### Tekil ve Çoğul Halleri Aynı Olan İsimler  
İngilizcede bazı isimler, tekil ve çoğul olabilmelerine rağmen, aynı şekilde yazılarak, iki şekilde de kullanılabilirler. Bu kelimelerden en bilineni "fish" kelimesidir. "Fish", hem tekil olarak hem de çoğul olarak kullanılabilir.  

> [!EXAMPLE]  
> Fish are swimming in the lake.  
> Fish is swimming in the lake.  
> All the fish in the sea are under the risk of being poisoned by the high pollution levels in the water.  
> The boy struggled to keep the fish in the tank alive, but in the end only one fish could survive.  
>  
> The sheep were jumping.  
> The sheep was jumping.  
> There was only one sheep in the meadows, and till the end of the hill there was nothing visible other than the green grass.  
> The Shepard was too careless, so the wolf had no trouble entering the barn and killing all the sheep.  

> [!TIP] Ek bilgi!  
> Tekil isimler, başına "A/an ve the" alabilirken çoğul isimler ise başlarına sadece "The" alabilir çünkü tekil değillerdir.  
## Uncountable Nouns  
Sayılamayan isimler, İngilizcede önemli konulardan biridir. Bu isimler, adından da anlaşılacağı gibi, normal şartlar altında sayılamazlar. Bu grup isimler, genellikle, sayılamayacak kadar çok olan nesneler (pirinç, tuz, saç) ya da duygu, fikir, düşünce gibi soyut kavramlardan oluşurlar. Bu kelimelerin çoğul hali yoktur ve çoğul yapılarda kullanılamazlar. Kullanıldıkları yerlerde, tekil olarak görev alırlar. Bu kelimelere örnek olarak şunları verebiliriz: "tea, milk, sugar, salt, glass, hair, romance, knowledge, information, news".  

> [!NOTE] Sayılamayan isimler, cümle içerisinde kullanıldıklarında, tekil olarak görev alırlar ve tekil yardımcı fiiller ile birlikte kullanılırlar.  
> There is salt on the floor.  
> Electricity is something you cannot see or touch.  
> Wood is used to build furniture, even houses.  

#### İstisnalar  
Bazı isimler, İngilizcede çoğul halde bulunsa da cümle içerisinde tekil şekilde kullanılırlar ve grammar, onlara tekil şekilde davranır. Bunlar genelde bilim dalları ve benzeri şeylerdir.  

> [!EXAMPLE]  
> Physics has always been an interest for the curious souls as it can explain the mystries of the universe.  
> Politics is definetly not a subject of interest for me because I am highly against it.  
> Mathematics was my nightmare when I was in school because I use the right side of my brain and the mathematical intelligence is on the left hemisphere according to neuroscientists.  

##### Hem Sayılabilen Hem Sayılamayan Fiiller  
İngilizcede, neredeyse her zaman olduğu gibi, bu kuralın da istisnaları vardır. Bazı isimler, hem sayılabilen hem de sayılamayan olarak sınıflandırılabilirler fakat bu isimlerde, çoğu zaman, sayılabilen versiyonu ile sayılamayan versiyonu arasında anlam farkı vardır.  

> [!EXAMPLE]  
> ==The noise== is too much! (gürültü)  
> Where are ==the noises== coming from? (sesler)  
>  
> Do you have ==paper==? (kağıt)  
> Can you buy ==the papers== today? (gazete)  
>  
> ==The glass== of the window is broken. (cam)  
> Where are my ==glasses==? (gözlük)  

##### Çoğul İsimlerde Aitlik Bildirmek  
İngilizcede, düzensiz çoğul isimler hariç, neredeyse her çoğul ismin sonunda "-s" takısı bulunur. Bu yüzden de aitlik takısı olan "'s" geldiğinde sıkıntı çıkabilir. İngilizcede, bu durumda (sonunda -s takısı olan çoğul isimlerde), kelimenin en sonuna, sadece bir kesme işareti eklemek yeterlidir.  

> [!EXAMPLE]  
> Teachers' room.  
> Your parents' house.  
> Europeans' way of life.  

##### Kişiye Ait Yerlerin Kısaltılması  
İngilizcede, bazı durumlarda, kişiye ait olan yerler, sadece aitlik eki ile söylenebilir ve anlamda herhangi bir değişiklik olmaz.  

> [!EXAMPLE]  
> The doctor's office --> The doctors's  
> The vet's clinic --> The vet's  
> Liz's mansion --> Liz's  

> [!INFO] Peki bunlar neden önemli?  
> İngilizcede [[Quantifiers]] (nitelendiriciler) konusunu öğrenirken, sayılabilir ve sayılamaz isimler arasındaki farkları bilmek gerekir çünkü her Quantifier, sonrasında ne alabileceğini belirler ve kafamıza göre sonrasına ne yazacağımıza karar veremeyiz. Hatta birçok Quantifier, sayılabilen ve sayılamayan isimler ile, Türkçeye çevrildiğinde, anlam değişimi yaşar.  
