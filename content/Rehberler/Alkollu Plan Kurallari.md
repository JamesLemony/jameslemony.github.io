---  
title: Alkollü Plan Kuralları  
aliases:  
  - Alkollü Plan Kuralları  
---  
Bu kurallar, benim, değer verdiğim insanlar ile alkollü bir plan yaparken kullanacağım kurallar. Onlar, bu kurallara uymak zorunda değiller. Fakat ben, onların güvenliğine çok önem verdiğim için bu kurallar oldukça önemli şeyler.  

1. Alkolün alınacağı yer, oldukça güvenli bir yer olmalı. Tercihen, birinin evi olmalı.  

> [!INFO] Bilgi  
> Benim için değer verdiğim insanların güvenliği ve gizliliği çok önemli. Sarhoş olacaklarsa, sarhoş oldukları yerin, onlar için güvenli olduğundan emin olmam gerekiyor. Bu yüzden de dışarıda içilmesini doğru bulmuyorum. Hem kendilerine verebilecekleri zarar hem de başkalarının ona verebilecekleri zarar beni korkutuyor. Gizlilik konusunda da endişelerim var. Bazı istenmeyen durumların yaşanması durumunda, bu durumların herkes tarafından bilinmemesi de benim çok önem verdiğim bir şey.  

2.  İçki seçimini yaparken, benim işin içine dahil olmam çok önemli.  

> [!INFO] Bilgi  
> Ne içeceğiniz ve ne kadar içeceğiniz benim için çok önemli çünkü bunlar, ne kadar sarhoş olacağınızı etkileyen şeyler. Ne kadar sarhoş olduğunuz, güvenliğinizi büyük ölçüde etkileyeceği için benim içki seçiminde bulunmam gerekiyor. Ne kadar, ne aldığınıza göre ben de anormal durumlarda ne yapacağımızı hesaplıyorum.  

3. Yenilecek yemek için konuşulurken, benim işin içine dahil olmam çok önemli.  

> [!INFO] Bilgi  
> Ne kadar ve ne yediğiniz, akşamdan kalma durumunuzu oldukça değiştirebiliyor. Ben, her türlü içkili ortamda, oldukça ciddi bir şekilde; kanınızdaki alkol miktarını, ne kadar sarhoş olabileceğinizi hesap ediyorum. Bu hesaplamalar, hem güvenliğinizi sağlamak için hem de sağlığınızın yerinde olmasını sağlamak için kullanılıyor.  

> [!EXAMPLE] Örnek olay  
> Çeşitli sebeplerden ötürü, isimleri vermeden açıklayacağım. Bir zaman, belirli kişiler ile içkili bir ortamda bulundum. Ne içecekleri, ne kadar içecekleri önceden planlanmıştı. Fakat ben, **bütün hesaplamalarım hazır olmasına rağmen**, hesaplamalarımı yok saydım ve bu, insanların kusması ile sonuçlandı. Ben, alkolün etkileri geç geliyor diye, **hesaplamalarımın doğru olmasına rağmen**, hesaplamalarımı yok saydım ve daha fazla içmelerine izin verdim. Sonuç olarak, kustular. Bu durum bir daha gerçekleşmesin diye bu kuralları yazıyorum.  

4.  Eğlence konusunda, ben fikir belirtmem. Onları sizin ayarlamanız gerekli.  

> [!INFO] Bilgi  
> Ben, katiyen eğlenmeyi bilen bir insan değilim. Güvenlik, benim için eğlenceden çok önce geldiği için bazen insanları fazla sıkabiliyorum. Bu durum, içinde bulunduğum ortamın, çok kasılmasına sebep olabiliyor. Bu durum, bariz şekilde, insanların hoşlandığı bir şey değil ve bunu kesinlikle anlayışla karşılıyorum. Şunu belirtmem önemli, eğer bir şeyin güvensiz olduğunu düşünüyorsam ya da size zarar verebileceğini düşünüyorsam, eğlencenin kaçıp kaçmayacağına **bakmaksızın,** insanların güvende olduğundan emin olmak için gerekli olanı yaparım.  

5. Ne kadar içeceğiniz fark etmeksizin, minimum güvenlik önlemleri, ben tarafından alınır.  

> [!INFO] Bilgi  
> Ne kadar sarhoş olduğunuz fark etmeksizin, bazı minimum güvenlik önemlerini her zaman alıyorum. Eğer beğenmiyorsan, yapabileceğim bir şey yok. Minimum güvenlik önlemlerinden bazıları şunlar: en yakındaki hastaneyi hesaplıyorum. Hastaneye nasıl gideceğimizi hesaplıyorum. Maksimum içebileceğiniz içki miktarını hesaplıyorum. Kusma durumuna karşı poşet ayarlıyorum.  

6.  Bana, kendiniz ve eşyalarınız konusunda güvenmeniz önemli.  

> [!INFO] Bilgi  
> Bana güveniyor olmanız oldukça önemli. Beni düzgünce tanıyan herkes, güvenliğin benim için en önemli şey olduğunu bilir. Ben, sizin düşmeniz, bir yerinizi kesmeniz gibi durumlar için önemler alıyorum. Bunun yanında, yanlışlıkla birini aramanız, ortamda söylenmemesi gereken bir şey söylemeniz, atılmaması gereken fotoğrafları başkalarına atmanız gibi konularda da çok sıkı bir şekilde önlem alıyorum. Bu önlemlerin işe yaraması için bana “yetki vermeniz” oldukça önemli. Eğer bir şeyi yapmamanızı söylüyorsam, bu, sizin kötülüğünüz için değil de sizin güvenliğiniz içindir.  

Daha fazla bilgi için [[Sarhoş Etme Checklist]]'i' ve [[Omerin Rehberi]]'ni okuyabilirsiniz.  