---  
title: Araba Kuralları  
aliases:  
  - Araba Kuralları  
---  
1. Araca biner binmez emniyet kemerinizi takın. Herkesin emniyet kemerleri takılı olamadan araç hareket etmez.  

> [!EXAMPLE] Kanunlar  
> **Karayolları Trafik Yönetmeliği, Madde 150:** Belirli sürücülerin ve yolcuların, araçların sürülmesi sırasında koruyucu tertibat kullanmaları mecburidir.  
>  
> **Karayolları Trafik Yönetmeliği, Madde 150, B bendi:** M1 sınıfı otomobillerin, bütün koltuklarında bu Yönetmeliğin ekinde yer alan (1) sayılı cetvelde yer alan "Emniyet Kemeri"nin bulundurulması ve kullanılması zorunludur.  
>  
>  **Karayolları Trafik Yönetmeliği, Madde 150, 2. fıkrası:** Geri gitme veya park yerlerinde 25 km/s. geçmeyen hızla seyreden sürücüler, emniyet kemeri kullanmak zorunda değildir.  

2. Araç içerisinde yemek yemek/yedirmek ve sıvı tüketmek yasaktır.  

> [!INFO] Bilgi  
> Bu kural, bir yasaya dayanmıyor. Arabanın temiz tutulması ve kimsenin, araçın yaptığı herhangi bir manevra sebebi ile boğulmaması için araç haraket halindeyken, araç içerisinde yemeye ve içmeye izin vermiyorum.  

3. Araç içerisinde sigara içemezsiniz.  

> [!EXAMPLE] Kanunlar  
> **4207 sayılı, Tütün Ürünlerinin Zararlarının Önlenmesi ve Kontrolü Hakkında Kanun, Madde 2, C bendi:** Hususi araçların sürücü koltukları ile taksi hizmeti verenler dâhil olmak üzere karayolu araçlarında tüketilemez.  
>  
> **4207 sayılı, Tütün Ürünlerinin Zararlarının Önlenmesi ve Kontrolü Hakkında Kanun, Madde 3, 12. fıkrası:** Tütün ürünleriyle ilgili izmarit, paket, ağızlık, kağıt ve benzeri atıklar çevreye atılamaz.  

4. Araç, 70 km’nin üstünde ilerlerken camları açamazsınız.  

> [!INFO] Bilgi  
> Bu kural, bir yasaya dayanmıyor. 70 km/s’in üzerindeki hızlarda, camların açık olması, paraşüt etkisi yaptığı ve yakıt verimliliğini düşürdüğü için camları kapatıyorum. Herkesin uzuvlarını dışarı çıkarmadığından da emin olmuş oluyorum.  

5. Araç hareket halindeyken uzuvlarınızı vites kolunun olduğu kısımdan uzak tutunuz.  

> [!INFO] Bilgi  
> Bu da, ne yazık ki, bir yasaya dayanmıyor fakat araç içi güvenliğin sağlanmasında, bariz bir şekilde, çok önemli bir adım. Vites ve vites kullanımı, araç kullanımının büyük bir parçası olduğundan, yanlış bir hareket yapamazsınız.  

6. Emniyet kemerlerinizi takınız.  
7. Yolculuğun herhangi bir noktasında, uzuvlarınızı camdan çıkarmayınız.  

> [!INFO] Bilgi  
> İnsanların, bedenlerinin herhangi bir bölümünü, herhangi bir noktada, herhangi bir şekilde, araç sınırlarından dışarı çıkarması, onlar için çok tehlikeli olabilir. Bu yüzden, uzuvlarınızı, dışarı çıkaramazsınız.  

8. Araç hareket ettikten sonra, ekstra bir yere gitme talebinde bulunmayınız. Bir yere gitmek istiyorsanız, araç harekete geçmeden önce haber veriniz.  

> [!INFO] Bilgi  
> Bu kural, direkt olarak, benim anksiyetem ile ilgili. Çeşitli sebeplerden ötürü, yola çıktıktan sonra gideceğimiz yeri değiştirmek ya da yol üstünde başka yerlerde durmak beni çok geriyor.  

9. Araç hareket halindeyken asla emniyet kemerinizi çıkarmayınız.  

> [!INFO] Bilgi  
>    Çıkarırsanız, en uygun noktada araçtan indirilirsiniz. Emniyet kemerini çıkarmak için ya benim direkt komutumu ya da el freninin çekilmesini bekleyiniz.  

10. Eğer ön koltukta uyuyacaksanız, koltuğunuzu hafifçe geri yatırmayı ve rahat olmayı unutmayın. Uyuyacaksanız, kafanızın öne düşmeyeceğinden emin olun.  

> [!INFO] Bilgi  
> Bu durum, benim anskiyetem ile alakalı diyebilirim. İnsanlar, kullandığım bir arabada ya da yanımda uyursa ve uyurken rahatsız olduğunu düşündüğüm hareketler yaparlarsa, ben çok stress oluyorum. Bu yüzden, lütfen en rahat şekilde olduğunuzdan emin olun.  

11. Daha hızlı git gibi taleplerde bulunmayınız.  

> [!EXAMPLE] Kanunlar  
> **Karayolları Trafik Yönetmeliği, Madde 100’de,** herhangi bir tabela olmadığı takdirde, uygulanacak olan hız limitleri açıkça belirtilmiştir.  
>  
> **Karayolları Trafik Yönetmeliği, Madde 101:** Sürücüler aksine bir karar alınıp işaretlenmemişse bu Yönetmeliğin 100 üncü maddesinde belirtilen hız sınırlarını aşmamak zorundadırlar.  
>  
> **Karayolları Trafik Yönetmeliği, Madde 101, A, B, C fıkraları:** Kavşaklara yaklaşırken, dönemeçlere girerken, tepe üstlerine yaklaşırken, dönemeçli yollarda ilerlerken, yaya ve hemzemin geçitlerine, tünellere, dar köprü ve menfezlere yaklaşırken, yapım ve onarım alanlarına girerken, hızlarını azaltmak zorundadırlar. (**Ekstra bilgi:** Kanuna göre **Kavşak:** İki veya daha fazla karayolunun kesişmesi veya birleşmesi ile oluşan ortak alandır. Yani trafik ışıkları ya da sokak birleşim yerleri, aslında kavşaklardır.) Hızlarını, kullandıkları aracın yük ve teknik özelliğine, görüş, yol, hava ve trafik durumunun getirdiği şartlara uydurmak zorundadırlar. Diğer bir aracı izlerken yukarıdaki fıkrada belirtilen durumları göz önünde tutarak güvenli bir mesafe bırakmak zorundadırlar.  

12. Şuraya park et demeyiniz. Park yasağı olan yerlere park et demeyiniz. Ben en uygun yere park ederim.  

> [!EXAMPLE] Kanunlar  
> **Karayolları Trafik Yönetmeliği, Madde 115, A Bendi, 1-2-3-4-5. fıkralar:**  Araçların; park etmenin yasak olduğu yerlerde, duraklamanın yasak olduğu yerlerde, park etmenin trafik işareti ile yasaklandığı yerlerde, geçiş yolları önünde ve üzerinde, belirlenmiş yangın musluklarına har iki yönden 5 metrelik mesafe içinde, kamu hizmeti hapan yolcu taşıtlarının duraklarını belirten levhalara her iki yönden 15 metre mesafe içinde  park edilmesi yasaktır.  

13. Açtığınız camları kapatın. Camları kapatmadan arabadan çıkmayın.  

> [!EXAMPLE] Kanunlar  
> **Karayolları Trafik Yönetmeliği, Madde 118, D bendi:** Aracın terk edilmesi halinde; camlar kapatılarak, kapılar kilitlenir.  

14. Emniyet kemerlerinizi takınız.  
15. Eğer çok acıkırsanız, yemek için en uygun yerde durabiliriz. Aşırı açlık ve susuzluk sebebi ile 8. kural görmezden gelinebilir.  
16. Aşırı tuvalet durumda 8. kural görmezden gelinebilir.  
17. Her araç sürücüsünün uyması gereken çeşitli diğer kanunlar bunlardır.  

> [!EXAMPLE] Kanunlar  
> **Karayolları Trafik Yönetmeliği, Madde 109, E bendi:** Işıklı trafik işaretleri izin verse bile trafik akımı, kendisini kavşak içinde durmaya zorlayacak veya diğer doğrultudaki trafiğin geçişine engel olacak ise, sürücülerin kavşağa girmeleri yasaktır.  
>  
> **Karayolları Trafik Yönetmeliği, Madde 114:** Park etme araçların durma ve duraklama halleri dışında, genelde uzun süreli olarak bekletilmek üzere bırakılmasıdır. Aracın çalışır durumda olması veya içinde insan bulunması park etme amacını değiştirmez.  
>  
> **Karayolları Trafik Yönetmeliği, Madde 127, B bendi, 5. fıkrası:** Yakını gösteren ışıklar (kısa hüzmeli farlar), gündüzleri görüşü azaltan sisli, yağışlı ve benzeri havalarda kullanılması mecburidir.  
>  
> **Karayolları Trafik Yönetmeliği, Madde 127, C bendi:** Kuyruk ışıklarının, (arka park lambası) seyir sırasında, uzağı veya yakını gösteren ışıklar veya sis ışıkları ile birlikte kullanılması mecburidir.  